---
layout: page
title: Zâriyât
description: Sûre
excerpt: "51'nci Sûre"
modified: 2017-09-29T17:50:00.564948 17:00
tag: 
 - Zâriyât
---

## 51. Zâriyât Sûresi

**(1)** Savurup kaldıran(rüzgar)lara andolsun
**(2)** ağır yüklü (bulut)lara andolsun
**(3)** kolayca akıp gidenlere andolsun
**(4)** iş(ler)i taksim edenlere andolsun
**(5)** gerçekten size va’dedilen mutlaka doğrudur
**(6)** ve muhakkak ceza olacaktır
**(7)** yolları (yörüngeleri) bulunan göğe andolsun ki
**(8)** elbette siz çeşitli söz(ler) içindesiniz
**(9)** çevrilen kimse ondan çevriliyor
**(10)** yalancılar kahrolsun
**(11)** ki onlar aptallık içinde yanılıp durmaktadırlar
**(12)** sorarlar, ceza günü ne zaman?
**(13)** O gün onlar ateş üzerinde yakılacaklardır
**(14)** fitnenizi tadın, onu acele istiyor(lar) olduğunuz şey işte budur
**(15)** şüphesiz muttakiler cennetlerdedir ve çeşme başlarındadırlar
**(16)** Rablerinin kendilerine verdiği şeyi alırlar, çünkü onlar bundan önce güzel davranan idiler
**(17)** geceleri pek az uyuyor(lar) idiler
**(18)** onlar seherlerde istiğfar ederlerdi
**(19)** mallarında dilenci için ve yoksul için bir hak vardı
**(20)** ve yeryüzünde kesin inanacaklar için nice ibretler vardır
**(21)** ve kendi canlarınızda vardır, görmüyor musunuz?
**(22)** Ve uyarıldığınız şey ve rızkınız gökte vardır
**(23)** göğün ve yerin Rabbine andolsun ki, şüphesiz O sizin konuştuğunuz şey gibi gerçektir
**(24)** İbrahim’in ağırlanan misafirlerinin haberi sana geldi mi? 
**(25)** Bir zaman onun yanına girmişlerdi ve selam demişlerdi, dedi ki selam tanınmamış bir topluluk(sunuz)
**(26)** ailesinin yanına gizlice gitti ve semiz bir buzağı getirdi
**(27)** onu önlerine yaklaştırdı, yemez misiniz? dedi
**(28)** içine onlardan bir korku düşürdü, korkma dediler ve ona bilgin bir oğlan çocuğu müjdelediler
**(29)** sonra karısı (Sare) yüzüne vurarak çığlık içinde geldi ve bir koca karı kısır dedi
**(30)** dediler ki, Rabbin böyle dedi, şüphesiz O, O hüküm ve hikmet sahibidir, bilendir
**(31)** ey elçiler o halde göreviniz nedir? dedi
**(32)** elbette biz suçlu bir kavme gönderildik, dediler
**(33)** onların üzerine çamurdan taş(lar) salalım diye
**(34)** haddi aşanlar için Rabbinin katında işaretlenmiş (taşlar)
**(35)** sonra orada bulunan mü’minlerden çıkardık
**(36)** zaten orada müslüman olan bir ev(halkın)dan başkasını bulmadık
**(37)** ve acıklı azabdan korkanlar için orada bir ibret bıraktık
**(38)** ve Musa’da (ibret) vardır, hani onu açık bir delil ile Fir’avn’e göndermiştik
**(39)** yanını çevirdi ve dedi ki büyücüdür veya cinlidir
**(40)** biz de onu ve askerlerini yakaladık ve onları denize attık ve o kendi kendini kınıyordu
**(41)** ve Ad’de (ibret) vardır, hani onlara köklerini kesen bir rüzgar gönderdik
**(42)** üzerinden geçtiği hiçbir şeyi bırakmıyor ancak onu kül gibi ediyordu
**(43)** ve Semud’da (ibret) vardır, hani onlara bir süreye kadar sefa sürün denmişti
**(44)** Rablerinin buyruğuna karşı başkaldırdılar, bu yüzden onları yıldırım yakaladı ve onlar bakıp dururlardı
**(45)** ayağa kalkmaya güçleri yetmedi ve yardım edilen olmadılar
**(46)** ve daha önce Nuh kavmini (helak etmiştik) çünkü onlar yoldan çıkmış bir toplum idiler
**(47)** ve göğü sağlam inşa ettik ve elbette biz genişleticiyiz
**(48)** ve yeri biz döşedik, ne güzel döşeyiciyiz
**(49)** ve her şeyden iki çift (erkek-dişi) yarattık, umulur ki, düşünüp öğüt alasınız
**(50)** o halde Allah’a kaçın, şüphesiz ben, O’nun tarafından size apaçık bir uyarıcıyım
**(51)** ve Allah ile beraber başka tanrılar uydurmayın, şüphesiz ben, O’nun tarafından size apaçık bir uyarıcıyım
**(52)** işte böyle, onlardan önce hiçbir elçi onlara gelmedi ki, mutlaka büyücüdür veya cinlenmiştir dediler
**(53)** bunu tavsiye mi ettiler? Doğrusu onlar azgın bir topluluktur
**(54)** onlardan yüz çevir, sen kınanacak değilsin
**(55)** ama yine de hatırlat, çünkü inananlara hatırlatmak yararlıdır
**(56)** ve ben, cinleri ve insanları bana kulluk etmeleri dışında yaratmadım
**(57)** ve ben onlardan hiçbir rızık istemiyorum ve beni beslemelerini istemiyorum
**(58)** şüphesiz O, rızık veren sağlam kuvvet sahibi Allah’tır
**(59)** muhakkak zulmedenlerin bir (azab) payı gibi arkadaşlarının payı vardır, o halde acele etmesinler
**(60)** ve uyarıldıkları günlerinden dolayı kafirlerin vay haline

![51]({{ site.baseurl }}/assets/images/ayrac-muhur.png)
