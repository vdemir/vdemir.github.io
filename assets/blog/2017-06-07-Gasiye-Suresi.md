---
layout: page
title: Gâşiye
excerpt: "88'nci Sûre"
modified: 2017-08-29T17:50:00.564948 17:00
encoding: UTF-8
tag: 
 - Gâşiye
---

## 88. Gâşiye Sûresi

**(1)** Sarıp kaplayacak olanın haberi sana geldi mi?
**(2)** Yüzler var ki o gün öne düşüktür,
**(3)** çalışır, yorulur,
**(4)** kızgın ateşe girerler,
**(5)** kaynamış bir gözeden kendilerine içirilir,
**(6)** onlar için kuru dikenden başka yiyecek yoktur,
**(7)** o beslemez ve açlığından bir şey gidermez.
**(8)** O gün yüzler de var ki ni’met içinde mutludur,
**(9)** işinden memnun,
**(10)** yüksek bir bahçededir,
**(11)** orada boş söz işitmezler,
**(12)** orada akan bir kaynak vardır,
**(13)** orada yükseltilmiş tahtlar,
**(14)** ve konulmuş kadehler,
**(15)** ve dizilmiş yastıklar,
**(16)** ve serilmiş halılar,
**(17)** develere bakmıyorlar mı? nasıl yaratılmış,
**(18)** ve göğe, nasıl? yükseltilmiş,
**(19)** ve dağlara, nasıl? dikilmiş,
**(20)** ve yere, nasıl? yayılıp döşenmiş,
**(21)** öğüt ver çünkü sen ancak öğüt verensin,
**(22)** onların üzerinde zorlayıcı değilsin,
**(23)** ancak kim yüz çevirirse ve inanmazsa,
**(24)** Allah ona en büyük azabla azab eder, 
**(25)** şüphesiz dönüşleri bizedir.
**(26)** Sonra şüphesiz onların hesabı bize düşer.

![88]({{ site.baseurl }}/assets/images/ayrac-muhur.png)
