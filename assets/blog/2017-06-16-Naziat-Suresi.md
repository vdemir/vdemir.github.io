---
layout: page
title: Nâziât
description: Sûre
excerpt: "79'ncu Sûre"
modified: 2017-08-29T17:50:00.564948 17:00
encoding: UTF-8
tag: 
 - Nâziât
---

## 79. Nâziât Sûresi

**(1)** Andolsun şiddetle söküp, çıkaranlara
**(2)** ve usulca çekip, alanlara, 
**(3)** yüzüp, yüzerek gidenlere,
**(4)** yarışıp, yarışarak geçenlere,
**(5)** derken işi düzenleyenlere.
**(6)** O gün o sarsıntı sarsar,
**(7)** ardından (başka gürültü) takip eder,
**(8)** o gün yürekler çarpar,
**(9)** gözleri (korkudan) aşağı kayar.
**(10)** Diyorlar ki, biz yine eski halimize döndürülecek (miyiz?)
**(11)** biz çürümüş kemikler olduktan sonra ha?
**(12)** Bu öyle ise dediler, ziyanlı bir dönüştür,
**(13)** halbuki O, bir tek haykırıştır,
**(14)** Onlar hemen uyanıklık alanındadırlar.
**(15)** Musa’nın haberi sana geldi mi?
**(16)** Hani, kutsal vadi’de, Tuva’da, Rabbi ona seslenmişti 
**(17)** Fir’avn’a git, çünkü o azdı,
**(18)** de ki arınmayı ister misin?
**(19)** Ve seni Rabb'ine ileteyim, O’ndan korkasın, 
**(20)** sonra büyük mu’cizeyi ona gösterdi, 
**(21)** fakat o yalanladı ve karşı geldi,
**(22)** sonra sırtını döndü çalışmağa koyuldu,
**(23)** topladı ve bağırdı,
**(24)** ve, ben sizin en yüce Rabbinizim dedi.
**(25)** Allah onu sonun ve ilkin azabıyle cezalandırdı.
**(26)** Şüphesiz bunda korkacak kimseler için elbette ibret(ler) vardır.
**(27)** Yaratılışça siz mi? daha çetinsiniz yoksa gök (mü?), onu (Allah) yaptı,
**(28)** kalınlığını yükseltti, onu düzenledi,
**(29)** gecesini örtüp kararttı ve kuşluğunu açığa çıkardı, 
**(30)** ve bundan sonra da yeri yayıp yuvarlattı,
**(31)** ondan suyunu ve otlağını çıkardı,
**(32)** ve dağları oturttu,
**(33)** (bunlar) geçimidir, sizin için ve hayvanlarınız için.
**(34)** Herşeyi bastıran o büyük felaket geldiği zaman,
**(35)** o gün insan neye çalıştığını hatırlar.
**(36)** Ve gören kimseler için cehennem ortaya çıkarılmıştır. 
**(37)** Artık kim azmışsa,
**(38)** ve dünya hayatını yeğlemişse, 
**(39)** elbette onun barınağı cehennemdir.
**(40)** Ama Rabb'inin divanında durmaktan kim korkmuşsa ve nefsi(ni) kötü heves(ler)den men’etmişse, 
**(41)** gerçekten onun barınağı cennettir.
**(42)** Sana sa’atten soruyorlar, ne zaman? demir atacak,
**(43)** sen ne (bilirsin)? onu söyleyesin,
**(44)** onun bilgisi Rabbine aittir,
**(45)** sen ancak ondan korkacak olanları uyarıcısın,
**(46)** onu gördükleri gün, onlar, bir akşamdan veya onun kuşluk vaktinden başka sanki (dünyada) kalmamışlar gibidir.

![79]({{ site.baseurl }}/assets/images/ayrac-muhur.png)
